2024
Uygulama 2
YAM 331 - LINUX SİSTEM YÖNETİMİ
Müşteri Bilgileri Ve Log Yönetimi

SENARYO: Bir IT departmanında çalışıyorsunuz ve şirketin müşteri verileriyle ilgileniyorsunuz. Şirketin
müşteri bilgilerini düzenlemek, yedeklemek ve sistemdeki log dosyalarını analiz etmek gibi sorumluluklarınız
var. Aşağıdaki görevleri yerine getirerek sistemin düzgün çalıştığından emin olun.
Not: Uygulamada ihtiyacınız olacak error.log ve temp.txt dosyasına Moodle sisteminden erişebilirsiniz.

GÖREVLER:
1. Müşteri Bilgilerini Düzenlemek:
Şirket, her müşterinin bilgilerini ayrı klasörlerde saklıyor. İlk göreviniz, müşteri klasörlerini düzenlemek ve
eksik bilgileri tamamlamak.
• "musteriler" adında bir klasör oluşturun ve her müşteri için ayrı klasörler açın:
o "musteri_A"
o "musteri_B"
o "musteri_C"
• "musteri_A" klasörünün içine bir "bilgiler.txt" dosyası oluşturun ve bu dosyaya müşteri bilgilerini
ekleyin:
o İsim: Ali Demir
o Telefon: 05412345678
o Email: ali@example.com
• "musteriler" dizinindeki tüm müşteri klasörlerini listeleyin.
2. Müşteri Bilgilerini Yedekleme ve Kopyalama:
Müşteri bilgilerini düzenledikten sonra bu dosyaları yedeklemeniz gerekiyor.
• Müşteri bilgilerini "yedekler" adlı bir klasörde yedekleyin. "musteriler" klasörünü yedekler klasörüne
kopyalayın.
• Yedeklenen dosyaların başarıyla kopyalanıp kopyalanmadığını kontrol edin. Hem "musteriler" hem
de "yedekler/musteriler" klasörlerinin içindeki dosyaları listeleyin.
3. Müşteri Bilgilerinde Değişiklik Yapma:
Bir müşteri, telefon numarasının güncellenmesini talep etti. Bu talebi yerine getirin.
• "musteri_A" klasöründeki "bilgiler.txt" dosyasındaki telefon numarasını "05498765432" olarak
değiştirin.
• Telefon numarasının doğru güncellendiğini kontrol etmek için dosyanın içeriğini görüntüleyin.
4. Hata Loglarını İnceleme:
Şirket sunucusunda bazı hatalar meydana geliyor. Log dosyalarını inceleyerek bu hataları bulmanız gerekiyor.
• /var/log/ dizinindeki "error.log" dosyasının içeriğini görüntüleyin ve sistemde meydana gelen hataları
kontrol edin.
• "error.log" dosyasındaki sadece "ERROR" kelimesini içeren satırları bulun.
• "ERROR" kelimesi geçen satırlardaki hata kodlarını (örneğin, "ERROR 404" veya "ERROR 500")
bulun ve ikinci kelimeyi çekin.
5. Sorunlu Dosyaları Temizleme:
Bazı müşteri klasörlerinde gereksiz dosyalar bulunuyor ve bu dosyaların silinmesi gerekiyor.
• Senaryo gereği temp dosyası oluşturulmalıdır. Bunun için "musteri_A" klasörüne gidin ve "temp.txt"
dosyasını oluşturun.
• Oluşturduğunuz "temp.txt" dosyasını diğer müşteri klasörlerine kopyalayın.
• "musteriler" dizinindeki tüm klasörlerde bulunan "temp.txt" adlı gereksiz dosyaları tespit edin ve
silin.
• "musteri_C" klasörü artık kullanılmıyor. Bu klasörü ve içeriğini tamamen kaldırın.
6. Dosya Güncellemelerini Raporlama:
Sistem yöneticiniz, müşteri bilgilerini içeren dosyalardaki güncellemeler hakkında bir rapor istiyor. Her
dosyanın içeriğini kontrol ederek rapor hazırlayın.
• Müşteri dosyalarındaki "Ali" ismini içeren satırları bulun.
• Bu bilgileri rapor dosyasına yazdırın. Sonuçları bir "guncelleme_raporu.txt" dosyasına kaydedin.
• Raporun içeriğini kontrol edin.
7. Dosya Taşıma ve Yedekleme Güncelleme:
• Yeni müşteri dosyalarını yedekleme sistemine eklemeniz gerekiyor.
• "musteri_B" klasörünü "yedekler" dizinine taşıyın ve yedekleme güncellemesini yapın.
• Yedeklenen dosyanın başarıyla taşınıp taşınmadığını kontrol edin.